---
layout: document
lang: cz
title:
weight: 90
thumb: /embed-baradacova.jpg
author:
  name: Lenka Bradáčová
  position: vrchní státní zástupkyně v&nbsp;Praze
---

_„Právo informovat veřejnost a&nbsp;právo veřejností být informována se&nbsp;může dostat do&nbsp;kolize se&nbsp;stejně důležitými veřejnými a&nbsp;soukromými zájmy, které jsou chráněny zákazem zveřejňování důvěrných informací o&nbsp;trestním stíhání.“_

_„Autorita a&nbsp;nestrannost soudní moci, účinné vyšetřování trestných činů a&nbsp;právo obviněného na&nbsp;presumpci neviny a&nbsp;ochranu jeho soukromého života, jsou zájmy nikoli nižší hodnoty.“_

![Lenka Bradáčová](/blog/assets/img/bradacova.jpeg)

V samotném úvodu považuji za&nbsp;vhodné vymezit hranice a&nbsp;způsoby komunikace veřejné žaloby s&nbsp;představiteli veřejných sdělovacích prostředků, jakož i&nbsp;ústavní východiska a&nbsp;na&nbsp;ně navazující zákonné limity.

Nejprve je&nbsp;namístě připomenout dokument Poradního výboru evropských prokurátorů z roku 2014 pro Výbor ministrů Rady Evropy, který obsahuje mimo jiné i&nbsp;doporučení pro veřejné žalobce ve&nbsp;vztahu ke&nbsp;komunikaci s médii. Veřejní žalobci jsou nabádáni, aby pravidelně informovali veřejnost prostřednictvím médií o&nbsp;své činnosti a&nbsp;jejich výsledcích. Měli by&nbsp;usilovat svou činností o&nbsp;transparentnost a&nbsp;důvěru veřejnosti. Ve&nbsp;velkých případech, jakož i&nbsp;při šíření nepravdivých informací o&nbsp;osobách či okolnostech případu, považuje Poradní výbor za&nbsp;žádoucí, aby informaci podával přímo vedoucí veřejné žaloby.

Listina základních práv a&nbsp;svobod se&nbsp;ve svém článku 17&nbsp;obecně dotýká svobody projevu a&nbsp;práva na&nbsp;informace, když ukládá státním orgánům a&nbsp;orgánům územní samosprávy povinnost přiměřeným způsobem poskytovat informace o&nbsp;své činnosti. Podmínky a&nbsp;provedení potom stanoví zákon. Jím je&nbsp;pro případy podávání informací z trestního řízení zákon č. 141/1961 Sb. o&nbsp;trestním řízení soudním (dále jen trestní řád). Ten ve&nbsp;svých ustanoveních § 8a&nbsp;– 8d&nbsp;upravuje podmínky poskytování informací o&nbsp;trestním řízení, kdy povinnosti se&nbsp;vztahují jak na&nbsp;fyzické, tak právnické osoby. Upravena je&nbsp;ochrana informací a&nbsp;informování veřejnosti orgány činnými v trestním řízení, ochrana informací o&nbsp;trestním řízení třetími osobami, zákaz zveřejnění některých informací a&nbsp;poté výjimky z tohoto zákazu. Orgány činné v trestním řízení jsou vázány obecnou povinností neohrozit při poskytování informací o&nbsp;své činnosti veřejnosti objasnění skutečností důležitých pro trestní řízení, nezveřejnit o&nbsp;osobách zúčastněných na&nbsp;trestním řízení údaje, které přímo nesouvisejí s trestnou činností a&nbsp;nesmějí porušit zásadu, že dokud pravomocným odsuzujícím rozsudkem není vina vyslovena, nelze na&nbsp;toho, proti němuž se&nbsp;vede trestní řízení, hledět, jako by&nbsp;byl vinen. V přípravném řízení je&nbsp;nad to&nbsp;zakázáno zveřejnit informace umožňující zjištění totožnost osoby, proti které se&nbsp;vede trestní řízení, poškozeného, zúčastněné osoby a&nbsp;svědka. Již z toho, co&nbsp;bylo uvedeno, je&nbsp;zřejmé, že&nbsp;orgánům činným v trestním řízení je&nbsp;jednak stanovena povinnost informovat veřejnost o&nbsp;své činnosti, ale současně proti této stojí povinnost některé informace před veřejností chránit.

Orgány činné v trestním řízení informují o&nbsp;své činnosti veřejnost prostřednictvím veřejných sdělovacích prostředků. Definice tohoto pojmu je&nbsp;o to&nbsp;složitější, že národní legislativa doposud nereagovala na&nbsp;již nikoli nový fenomén elektronických médií, resp. informací předávaných prostřednictvím internetu. Takzvaně „nová média“ podléhají obecné občanskoprávní regulaci, která však plně nevystihuje specifika související se&nbsp;zprostředkováním elektronických informací veřejnosti tak, jak je&nbsp;tomu u&nbsp;tradičních médií v podobě tiskových zákonů.

Trestní řád ve&nbsp;svém ustanovení § 8c&nbsp;upravuje zákaz zveřejňovat bez souhlasu osoby, jíž se&nbsp;takové informace týkají, informace o&nbsp;nařízení či provedení odposlechu a&nbsp;záznamu telekomunikačního provozu, nebo informace z něj získané, údaje o&nbsp;telekomunikačním provozu, nebo informace získané sledováním osob a&nbsp;věcí umožňují-li zjištění totožnosti této osoby a&nbsp;nebyly-li použity jako důkaz v řízení před soudem. Současně však obsahuje procesní předpis i&nbsp;výjimky ze&nbsp;zákazu zveřejnění, kdy zákonodárce vymezil čtyři základní okruhy, kdy lze informace, na&nbsp;nichž se&nbsp;vztahuje jinak zákaz zveřejnění, v nezbytném rozsahu uveřejnit. Průlom je&nbsp;možný v případech zveřejnění informace pro účely pátrání po&nbsp;osobách pro dosažení účelu trestního řízení, zveřejnění umožňuje trestní řád i&nbsp;v situaci, kdy se&nbsp;jedná o&nbsp;realizaci zásady veřejnosti v&nbsp;řízení před soudem a&nbsp;v neposlední řadě situace, kdy zveřejnění odůvodňuje veřejný zájem.

Jednou ze&nbsp;základních zásad při naplňování povinnosti poskytovat veřejnosti informace o&nbsp;trestních řízeních a&nbsp;své činnosti, tedy výkonu vlastní působnosti, představuje zásada proporcionality. Zjednodušeně řečeno zásadně žádné právo není absolutní a&nbsp;při střetu dvou práv je&nbsp;nutno tyto poměřit (čl. 4&nbsp;Deklarace práv člověka a&nbsp;občana 1789). Soudy obecně pro posuzování zásady proporcionality využívají testy proporcionality, když například český Ústavní soud využívá třístupňový test, při němž hodnotí potřebnost zásahu, jeho vhodnost a&nbsp;porovnání závažnosti obou práv.

Podle čl. 10&nbsp;Evropské úmluvy má&nbsp;každý právo na&nbsp;svobodu projevu. Toto právo zahrnuje svobodu zastávat názory a&nbsp;přijímat a&nbsp;rozšiřovat myšlenky bez zasahování státních orgánů a&nbsp;bez ohledu na&nbsp;hranice. Výkon těchto svobod, jelikož zahrnuje i&nbsp;povinnosti a&nbsp;odpovědnost, může však podléhat takovým formalitám, podmínkám, omezením nebo sankcím, které stanoví zákon, a&nbsp;které jsou nezbytné v demokratické společnosti v&nbsp;zájmu národní bezpečnosti, územní celistvosti nebo veřejné bezpečnosti, ochrany pořádku a&nbsp;předcházení zločinnosti, ochrany zdraví nebo morálky, ochrany pověsti nebo práv jiných, zabránění úniku důvěrných informací, nebo zachování autority a&nbsp;nestrannosti soudní moci.

Ze&nbsp;zásad zmíněných výše vycházelo Vrchní státní zastupitelství v Praze při svém postupu vůči společnosti Economia a.s., která provozuje internetový informační portál Aktuálně.cz, jež dne 12. 5. 2017 zveřejnil na&nbsp;svých stránkách informace o&nbsp;probíhajícím přípravném řízení v trestní věci zneužití evropských dotací pro sport při Ministerstvu školství. Trestní stíhání obviněných osob bylo na&nbsp;samém počátku. Informace byly zveřejněny bezprostředně po&nbsp;zadržení obviněných, při rozhodování o&nbsp;jejich vzetí do&nbsp;vazby. Je&nbsp;důležité poznamenat, že jedním z vazebních důvodů byl i&nbsp;důvod tzv. vazby koluzní, tedy že by&nbsp;obvinění mohli mařit trestní stíhání tím, že by&nbsp;mohli ovlivňovat dosud nevyslechnuté svědky. V informaci, jež webový portál zveřejnil, se&nbsp;objevily jednak údaje o&nbsp;intimním poměru obviněných a&nbsp;současně i&nbsp;údaje o&nbsp;subjektech, jež měly být v rámci trestního stíhání vyslechnuty jakožto svědci, ať&nbsp;už se&nbsp;jednalo o&nbsp;právnické či fyzické osoby. Autor veřejného sdělení čerpal jednoznačně z usnesení policejního orgánu o&nbsp;zahájení trestního stíhání, jež bylo doručeno obviněným a&nbsp;jejich obhájcům. Státní zástupce Vrchního státního zastupitelství v Praze zaslal jmenované společnosti výzvu k odstranění části veřejného sdělení spočívající právě v identifikaci svědků trestní věci a&nbsp;intimního vztahu mezi obviněnými. Současně společnost upozornil, že v&nbsp;případě, že nebude výzvě vyhověno, bude tomuto uložena pořádková pokuta, která má&nbsp;směřovat k vynucení povinnosti.

Před samotným procesním úkonem, jež spočíval v zaslání předmětné výzvy, zvažoval státní zástupce veškeré okolnosti případu v&nbsp;kontextu rozhodnutí Evropského soudu pro lidská práva a&nbsp;inspirován rozhodnutím Velkého senátu ze&nbsp;dne 29.3.2016 ve&nbsp;věci Bédat proti Švýcarsku vyšel z následujících úvah.

Ohledně nezbytnosti zásahu vzal v úvahu, že tisk hraje v demokratické společnosti zásadní roli a&nbsp;ačkoli nesmí překročit jisté hranice, zejména v souvislosti s pověstí a&nbsp;právy ostatních a&nbsp;v souvislosti s ochranou důvěrných informací, je&nbsp;jeho úkolem zprostředkovat – způsobem, který je&nbsp;v souladu s jeho povinnostmi a&nbsp;odpovědností – informace o&nbsp;všech věcech veřejného zájmu. Ochrana podle čl. 10&nbsp;Úmluvy poskytnutá novinářům je&nbsp;podmíněna tím, že jednají v dobré víře s cílem poskytnout přesné a&nbsp;spolehlivé informace v souladu s principy odpovědné žurnalistiky. Koncept odpovědné žurnalistiky v sobě mj. zahrnuje také zákonnost jednání novináře a&nbsp;posouzení, zda jednal při zveřejnění informace odpovědně. To&nbsp;je důležitým, i&nbsp;když ne&nbsp;rozhodujícím hlediskem. Média mají za&nbsp;úkol informace o&nbsp;soudních řízeních šířit, ale rovněž má&nbsp;veřejnost právo se&nbsp;tyto informace dozvědět. Neměly by&nbsp;však být šířeny zprávy, které by&nbsp;mohly, ať&nbsp;úmyslně nebo neúmyslně, zasáhnout právo osoby na&nbsp;spravedlivý proces, nebo narušit důvěru veřejnosti v&nbsp;roli soudů v trestním soudnictví.

Na&nbsp;tato obecná východiska navázaly konkrétní úvahy, resp. státní zástupce si&nbsp;musel odpovědět na&nbsp;následující otázky.

Jak novinář získal předmětné informace. Jak přispěl článek k diskusi ve&nbsp;veřejném zájmu. Jaký vliv již mělo, nebo by&nbsp;mohlo mít zveřejnění článku na&nbsp;samotném naplnění trestního řízení, a&nbsp;jak informace zasáhly do&nbsp;soukromého života obviněných.

Způsob, jakým osoba, která je&nbsp;následně zveřejňuje, získá informace, které jsou považovány z hlediska trestního řízení za&nbsp;informace důvěrné, tedy neveřejné, může být pro vyvažování zájmů chráněných v čl. 10&nbsp;odst. 2&nbsp;Úmluvy do&nbsp;určité míry relevantní. V námi posuzovaném případě získal novinář informace porušením zákonné povinnosti třetí osobou. Nebylo tvrzeno, že by&nbsp;tyto získal vlastní protiprávní činností. Tento závěr však není určujícím faktorem, neboť z obecných závěrů ESLP vyplývá, že profesionální novináři nemohou nevědět o&nbsp;důvěrné povaze informací, jež byly v článku zveřejněny. Tuto důvěrnost již naznačuje sám dokument, z něhož novinář zcela zřejmě čerpal. Co&nbsp;se týkalo obsahu samotného článku, úvaha státního zástupce se&nbsp;opírala o&nbsp;závěry, že čl. 10&nbsp;chrání nejenom podstatu vyjádření informací a&nbsp;myšlenek, ale také formu, ve&nbsp;které jsou předávány. Není proto na&nbsp;orgánech činných v trestním řízení, aby namísto tisku určovaly, jakou zpravodajskou techniku měl novinář užít. Novinářská svoboda zahrnuje rovněž možnost uchýlit se&nbsp;k jisté míře přehánění nebo dokonce provokace. Oprostit by&nbsp;se však měl novinář od&nbsp;senzacechtivosti, resp. postupu, který je&nbsp;zaměřen výhradně na&nbsp;uspokojení relativně nezdravé zvědavosti, kterou je&nbsp;každý náchylný ohledně kriminálních případů pociťovat. Čtenáři by&nbsp;si neměli vytvořit názor a&nbsp;předjímat výsledek soudního řízení bez sebemenšího respektu k zásadě presumpce neviny. Státní zástupce vnímal jako vyjádření na&nbsp;hraně zveřejnění informací o&nbsp;blízkém intimním vztahu mezi obviněnými, a&nbsp;to&nbsp;i přesto, že se&nbsp;jednalo u&nbsp;jedné z obviněných osob o&nbsp;představitelku veřejné moci.

Další nezbytnou otázkou, kterou si&nbsp;musel státní zástupce položit, jak přispěl obsah článku k diskusi ve&nbsp;veřejném zájmu. Při vědomí toho, že veřejnost má&nbsp;legitimní zájem na&nbsp;tom, aby byla informována o&nbsp;trestních řízeních, a&nbsp;že informace týkající se&nbsp;výkonu působnosti orgánů činných v trestním řízení jsou předmětem veřejného zájmu, musel zvážit, zda obsah článku a&nbsp;zejména informace, které byly z důvodu fáze trestního řízení neveřejné, mohly přispět k veřejné debatě, anebo zda sloužily výhradně k uspokojení zvědavosti určitých čtenářů ohledně detailů ze&nbsp;soukromého života obviněných osob. Jelikož obvinění byli z rozhodnutí soudu vzati do&nbsp;vazby, nemohl novinář získat jejich vyjádření, a&nbsp;to&nbsp;právě v situaci, kdy tito byli omezeni na&nbsp;osobní svobodě, nemohli účinně hájit svá práva a&nbsp;ve&nbsp;veřejném prostoru byly zveřejněny informace o&nbsp;jejich intimním životě.

Práva garantovaná čl. 10&nbsp;a čl. 6&nbsp;odst. 1&nbsp;Úmluvy požívají zásadně stejnou ochranu. Je&nbsp;legitimní, aby byla důvěrnosti trestního řízení poskytnuta zvláštní ochrana vzhledem k tomu, co&nbsp;je v jeho průběhu v sázce jak pro výkon spravedlnosti, tak pro právo obviněných osob na&nbsp;presumpci neviny. Neveřejná fáze přípravného řízení trestního je&nbsp;zaměřena na&nbsp;jedné straně na&nbsp;ochranu trestního řízení před manipulací s důkazy, jejich zničením a&nbsp;na&nbsp;straně druhé rovněž na&nbsp;ochranu zájmu obviněných zejména presumpce neviny a&nbsp;v obecné rovině také osobních vztahů a&nbsp;zájmů. Důvěrnost, jak se&nbsp;zmiňuje ESLP, je&nbsp;ospravedlněna také potřebou ochraňovat proces utváření názorů soudců a&nbsp;rozhodování v rámci soudnictví. I&nbsp;při zvážení tohoto principu se&nbsp;Velký senát ESLP v citované věci domníval, že riziko ovlivnění trestního řízení samo o&nbsp;sobě odůvodňuje, aby vnitrostátní orgány přijaly příslušná opatření jako je&nbsp;například zákaz zveřejňování důvěrných informací.

Právo na&nbsp;ochranu dobré pověsti je&nbsp;potom chráněno čl. 8&nbsp;Úmluvy jako součást práva na&nbsp;respektování soukromého života. Aby stát naplnil pozitivní závazek chránit právo jedné osoby podle čl. 8,&nbsp;může být nucen omezit do&nbsp;určité míry práva jiné osoby chráněná čl. 10. ESLP má&nbsp;za to, že existence uvedených občanskoprávních prostředků k ochraně soukromého života ve&nbsp;vnitrostátním právu nezbavuje stát jeho pozitivních závazků vyplývajících v každém jednotlivém případě z čl. 8&nbsp;Úmluvy vůči obviněnému v trestním řízení. Pokud jde o&nbsp;konkrétní okolnosti posuzované věci, je&nbsp;třeba znovu opakovat, že v době zveřejnění předmětného článku byli obvinění ve&nbsp;vazbě, a&nbsp;tedy v tzv. zranitelném postavení.

Z toho, co&nbsp;bylo uvedeno výše, je&nbsp;možno shrnout, že při obecné akceptaci zásady, že svoboda slova nemůže být a&nbsp;není právem absolutním, je&nbsp;třeba posuzovat v souvislosti s trestním řízením jednak zájem na&nbsp;řádném vyšetření trestných činů, který může být narušen manipulací s důkazy, znevěrohodněním svědků, tedy jakýmkoli rizikem maření řízení, jednak zásadou řádného procesu včetně jedné ze&nbsp;základních zásad presumpce neviny. Do&nbsp;zásady řádného procesu spadá jak posouzení možného vlivu na&nbsp;samotný průběh řízení, tak ochrana práv obviněných osob a&nbsp;v neposlední řadě zájem na&nbsp;ochraně osobnostních práv, tedy soukromí dotčených osob, ať&nbsp;již obviněných, obětí, svědků či dalších osob na&nbsp;řízení zúčastněných.

Tento text byl inspirován a&nbsp;v jeho obsahu citovány pasáže z rozhodnutí Velkého senátu Evropského soudu pro lidská práva z 29.3.2016 ve&nbsp;věci Bédat proti Švýcarsku. Nejen toto rozhodnutí ESLP poskytuje orgánům činným v trestním řízení vodítko a&nbsp;inspiraci při řešení právně nikoli jednoduchých situací.

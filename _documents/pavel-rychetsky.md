---
layout: document
lang: cz
title:
weight: 20
thumb: /embed-rychetsky.jpg
author:
  name: Pavel Rychetský
  position: předseda Ústavního soudu ČR
---

Vážený pane předsedo Evropského soudu pro&nbsp;lidská práva,<br/>
Vážená paní ministryně,<br/>
Vaše eminence, vážený pane kardinále,<br/>
Vážený pane nejvyšší státní zástupce,<br/>
Vážení předsedové obou nejvyšších soudů,<br/>
Vážené dámy, vážení pánové,<br/>
Kolegyně a&nbsp;kolegové,

rád bych úvodem pozdravil všechny přítomné. Nejen jménem svým, ale&nbsp;i jménem Ústavního soudu. Chci poděkovat za&nbsp;pozvání a&nbsp;za možnost promluvit v&nbsp;úvodu této významné mezinárodní konference. Zamýšlel jsem se&nbsp;proto celý uplynulý víkend nad tím, jak spolu korespondují spravedlivý proces a&nbsp;mediální realita. A&nbsp;musím upřímně říci, že uspokojivou odpověď jsem nenašel.

![Pavel Rychetsky](/blog/assets/img/rychetsky.jpeg)

Snad je&nbsp;to tím, že žijeme v&nbsp;době informační inflace či obezity.

Jsem příslušníkem generace, která získávala informace o&nbsp;světě hlavně čtením novin. Po&nbsp;pravdě řečeno, do&nbsp;roku 1990 fakticky stačilo přečíst jen jedny noviny a&nbsp;umět číst mezi řádky, protože o&nbsp;nějaké pluralitě informací a&nbsp;názorů nemohla být řeč.

Zmínil jsem se&nbsp;o informační obezitě, která je&nbsp;pravým opakem předchozí komunistické informační diety. Informace jsou dnes všude. Vyskakují nám z&nbsp;mobilů, monitorů, videí; jsou pro nás filtrovány, tříděny, personalizovány a&nbsp;je jich tolik, že je&nbsp;přestáváme vnímat. S&nbsp;nástupem internetu a&nbsp;jeho zpravodajstvích platforem se&nbsp;začala tradiční žurnalistika rozmělňovat. S&nbsp;ní se&nbsp;ale rozplývá také základní odlišení mediálních informací - odlišení toho, co&nbsp;je zpravodajství a&nbsp;co je&nbsp;publicistika. A&nbsp;tak se&nbsp;informace míchá s&nbsp;názorem, přesvědčení s&nbsp;rozhořčením a&nbsp;fakty s&nbsp;pocity. O&nbsp;notný kus dál postoupila blogerská a&nbsp;komentátorská část informačního spektra, která si&nbsp;z větší části s&nbsp;fakty nedělá starosti vůbec.

Zygmunt Bauman napsal před dvanácti lety knihu o&nbsp;„tekutých časech“, která je&nbsp;mimořádnou reflexí naší modernity. Tato tekutost se&nbsp;přelévá i&nbsp;do modernity mediální, která musí být hlavně barevná, stručná, s&nbsp;chytlavým titulkem a&nbsp;ihned dostupná. Proto se&nbsp;ptám, a&nbsp;jistě nejsem na&nbsp;této konferenci jediný, jak do&nbsp;této zkratky vměstnat tak složitý konstrukt, jako je&nbsp;právo na&nbsp;spravedlivý proces? A&nbsp;položím si&nbsp;i druhou, trochu kacířskou otázku: stojí o&nbsp;to vůbec konzument informací?

Chtěl bych zde načrtnout několik postřehů z&nbsp;praxe Ústavního soudu. Snad budou mít vypovídací hodnotu.

Nálezy Ústavního soudu se&nbsp;vždy vyhlašují veřejně a&nbsp;za poměrně značného zájmu novinářů. Vlastně hlavně jim, protože jiné publikum při vyhlašování není obvyklé, je&nbsp;určeno podrobné odůvodnění, myšlenkové pochody, které nás vedly k&nbsp;určitému rozhodnutí. Novináři během té doby intenzivně žmoulají mobilní telefony a&nbsp;nudí se. Po&nbsp;vyhlášení jsem ochoten se&nbsp;s nimi setkat a&nbsp;odpovídat na&nbsp;jejich otázky, protože to&nbsp;zkrátka k&nbsp;transparentnímu a&nbsp;otevřenému soudnictví patří. Víte, na&nbsp;co se&nbsp;ptají?

**Můžete tak nějak shrnout dnešní rozhodnutí?** Deset stran právní argumentace, kterou slyšeli před chvílí, je&nbsp;zapomenuto. Usilovně formuluji aspoň dvě tři nosné teze, na&nbsp;kterých nález stojí, i&nbsp;když se&nbsp;tím ořežou veškeré boční a&nbsp;podpůrné linie argumentace. A&nbsp;druhý den si&nbsp;přečtu v&nbsp;novinách, že Ústavní soud dal nůž na&nbsp;krk exekutorům. A&nbsp;že vůbec nešlo o&nbsp;exekuci, ale o&nbsp;právo na&nbsp;spravedlivý proces v&nbsp;navazujících soudních řízení, o&nbsp;tom se&nbsp;už čtenář nedozví. Musím proto zmínit, že ne&nbsp;každý z&nbsp;nás – patnácti členů soudcovského sboru Ústavního soudu – je&nbsp;ochoten po&nbsp;vyhlášení svého nálezu jej ještě znovu komentovat ve&nbsp;zhuštěné podobě novinářům. Zejména audiovizuální média si&nbsp;zvykla před vás strčit kameru nebo mikrofon se&nbsp;slovy „vysvětlete své rozhodnutí, ale pouze ve&nbsp;dvou větách“.

To, co&nbsp;jsem řekl, rozhodně neznamená, že bychom se&nbsp;nesnažili výsledky své práce předestřít v&nbsp;celé jejich úplnosti. Ústavní soud o&nbsp;své činnosti každý rok publikuje okolo sto padesáti tiskových zpráv, všechna rozhodnutí zveřejňujeme ve&nbsp;webové databázi NALUS, jsme aktivní i&nbsp;na Facebooku a&nbsp;Twitteru, ale málo platné, mediální zkratka se&nbsp;nedá porazit.

Bohužel, je&nbsp;to realita. Nelíbí se&nbsp;mi, ale když zavřu oči a&nbsp;zadržím dech, stejně nezmizí. Doba se&nbsp;nezmění a&nbsp;naštěstí se&nbsp;nevrátí ani časy, kdy mediální téma dne určovala první stránka jediného deníku. Moji vnuci nejenže nečtou noviny, ale informace získávají on-line, tak nějak mimochodem, raději z&nbsp;komentářů, postů a&nbsp;videí, než ze&nbsp;zpráv a&nbsp;analýz. Na&nbsp;YouTube každý den přibude 720 000 hodin videí a&nbsp;bylo by&nbsp;iluzorní myslet si, že nad nimi může existovat nějaký dozor, který hlídá objektivitu.

Informační obezita a&nbsp;tekuté časy nás zastihly nepřipravené. Objektivitu můžeme požadovat snad jen po&nbsp;médiích veřejné služby, které ale tvoří jen malou fasetu z&nbsp;celého mediálního spektra. Zvyklí na&nbsp;kvalitní zdrojovanou žurnalistiku se&nbsp;nechceme smířit s&nbsp;faktem, že zpráv je&nbsp;mnohem víc, ale mnohem povrchnějších, jednodušších a&nbsp;kratších. Pokud si&nbsp;nechceme začít psát zprávy sami o&nbsp;sobě a&nbsp;vydávat si&nbsp;své vlastní noviny, musíme svá mediální vystoupení přizpůsobit. Musíme už předem přemýšlet o&nbsp;tom, zda se&nbsp;nedokážeme vyjádřit stručněji, přesněji a&nbsp;výstižněji. Musíme počítat s&nbsp;tím, že nikdo nebude číst desítky stran odůvodnění, aby se&nbsp;dobral jádra problému. Zkrátka, musíme začít u&nbsp;sebe!

Tato konference nám dnes jistě nabídne mnoho různých pohledů na&nbsp;vztah soudního rozhodování a&nbsp;jeho mediální prezentaci. Já se&nbsp;na to&nbsp;velmi těším, protože je&nbsp;to téma důležité, palčivé a&nbsp;dosud neuchopené. Na&nbsp;druhou stranu chci zdůraznit i&nbsp;to, že soudy - včetně Ústavního - jsou tu&nbsp;od toho, aby soudily, chránily práva a&nbsp;poskytovaly spravedlnost. Jejich úkolem není ani mediální inženýrství a&nbsp;budování public relations, ale ani vedení válek s&nbsp;novináři o&nbsp;to, kdo měl co&nbsp;říct, napsat, nebo uvést na&nbsp;pravou míru.

Řešení tak vidím v&nbsp;dialogu, který má tři stupně: rozhodování soudu, jeho mediální zpracování a&nbsp;přijetí uživatelem. Mezi soudem a&nbsp;čtenářem bude vždy potřeba někoho, kdo informace z&nbsp;těžkého právního jazyka přeloží, zlehčí, učísne a&nbsp;projasní. Neměli bychom se&nbsp;proto na&nbsp;novináře zlobit, že nám kazí dílo, ale spíše jim pomoci hledat cestu. Pomoci jim v&nbsp;tom, jak naši práci chápat, interpretovat a&nbsp;předávat. Bez tohoto dialogu a&nbsp;bez vzájemného pochopení bude spravedlivý proces žít ve&nbsp;skleněné věži, odtržen od&nbsp;běžného života.

Karel Čapek před více než devadesáti lety příhodně poznamenal, že _„psát pro noviny, to&nbsp;znamená mít především vztah ke&nbsp;všemu, co&nbsp;jest; nalézt živý, přímý, demokratický zájem o&nbsp;celou skutečnost bez intelektuálního fouňovství.“_.

A&nbsp;já k&nbsp;tomu závěrem přidávám slovy Ortega Y&nbsp;Gasset: _„Jasné vyjadřování je&nbsp;zdvořilostí hodné filosofa“_.

Děkuji za&nbsp;pozornost.

---
layout: document
lang: cz
title:
weight: 50
thumb: /embed-sicilianos.jpg
author:
  name: Linos-Alexandre Sicilianos
  position: předseda Evropského soudu pro&nbsp;lidská práva
---

Vážený pane nejvyšší státní zástupce,<br/>
vážení předsedové,<br/>
Excelence,<br/>
vážená paní ministryně,<br/>
ctění přednášející a&nbsp;hosté,<br/>

je&nbsp;pro mě velkým potěšením, že mohu zahájit tuto konferenci o&nbsp;zárukách spravedlivého procesu a&nbsp;médiích. Jménem svým a&nbsp;mých kolegů soudců Wojtyczeka a&nbsp;Pejchala bych rád poděkoval našim hostitelům, především nejvyššímu státnímu zástupci Zemanovi, za&nbsp;laskavé pozvání k setkání v Praze.

![Linos-Alexandre Sicilianos](/blog/assets/img/sicilianos-1.jpeg)

Vybrali jste neobyčejně zajímavé téma pro&nbsp;dnešní diskusi, tedy vztah mezi zárukami spravedlivého procesu a&nbsp;médii.

Tématem mého příspěvku bude vztah mezi třemi různými články Evropské konvence o&nbsp;lidských právech. Jedná se&nbsp;o následující:

<ol class="lower-roman">
<li>právo na&nbsp;spravedlivý proces a&nbsp;presumpce neviny podle článku 6&nbsp;§ 1&nbsp;a 6&nbsp;§ 2;</li>
<li>právo na&nbsp;soukromý život podle článku 8; a</li>
<li>právo na&nbsp;obdržení a&nbsp;sdělení informace podle článku 1.</li>
</ol>

Nejdříve v krátkosti zmíním každé právo a&nbsp;jeho relevanci pro&nbsp;zpravodajství o&nbsp;trestním řízení.

Předtím bych však rád odkázal na&nbsp;doporučení Výboru ministrů Rady Evropy Rec(2003)13 členům členských států o&nbsp;_Ustanovení o&nbsp;poskytování informací o&nbsp;trestním řízení prostřednictvím médií_.[^1]

Tento text, přijatý v roce 2013, shrnuje hlavní principy, které musí brát v úvahu jak&nbsp;soudy, tak&nbsp;i média. Tedy, jinak řečeno, tento text je&nbsp;v podstatě založen na&nbsp;soudním precedenčním právu.

## Právo na&nbsp;spravedlivý proces a&nbsp;presumpce neviny

Článek 6&nbsp;§ 1&nbsp;Úmluvy stanoví právo na&nbsp;spravedlivé a&nbsp;veřejné soudní jednání. Soud rozhodl, že pod&nbsp;zvláštní ochranou musí být zachování mlčenlivosti v rámci soudního šetření, vzhledem k tomu, co&nbsp;je v sázce v trestním řízení jak&nbsp;pro výkon spravedlnosti, tak&nbsp;vzhledem k právu vyšetřovaného být považován za&nbsp;nevinného.

A&nbsp;vskutku, podle článku 6&nbsp;§ 2:“ Každý, kdo&nbsp;je obviněn z&nbsp;trestného činu, se&nbsp;považuje za&nbsp;nevinného, dokud jeho vina nebyla prokázána zákonným způsobem.”

Presumpce neviny je&nbsp;jedním ze&nbsp;základů spravedlivého procesu podle článku 6&nbsp;§ 1. Ten&nbsp;bude porušen, pokud soudní rozhodnutí nebo výrok veřejného činitele týkající se&nbsp;osoby obžalované z trestného činu vyjadřuje názor, že tato osoba je&nbsp;vinna, dříve, než byla jeho vina prokázána zákonným způsobem.

Soud rozlišuje výroky, které vyjadřují názor, že dotyčná osoba je&nbsp;vinna, a&nbsp;výroky, které pouze popisují „stav podezření“. První výroky porušují presumpci neviny, kdežto druhé výroky nikoli.

Ovšem článek 6 § 2&nbsp;nemůže bránit úřední moci informovat veřejnost o&nbsp;průběhu trestního řízení, ale&nbsp;vyžaduje, aby&nbsp;tak bylo činěno se&nbsp;_zdrženlivostí_ a&nbsp;_uvážlivostí_ tak, aby byla respektována presumpce neviny. Soud zdůrazňuje důležitost _výběru slov_ při výrocích veřejných činitelů.

Uvedu dva&nbsp;příklady soudního pojednání presumpce neviny.

V&nbsp;případu _Allenet de&nbsp;Ribemont v. France_[^2], několik nejvýše postavených příslušníků francouzské policie označovalo pana Alleneta de&nbsp;Ribemonta za&nbsp;podněcovatele vraždy, a&nbsp;tím pádem spolupachatele vraždy.

To&nbsp;bylo jasně prohlášením viny obviněného, které za&nbsp;prvé dalo podnět veřejnosti nabýt přesvědčení, že je&nbsp;vinen, a&nbsp;za druhé vyslovilo rozsudek před posouzením skutečností kompetentní soudní mocí. Soud toto shledal porušením článku 6&nbsp;§ 2.

V případu _Butkevičius v. Lithuania_[^3] poskytl generální prokurátor rozhovor médiím několik dní po&nbsp;zatčení obviněného, ve&nbsp;kterém prohlásil že „má dostatek jasných důkazů o&nbsp;vině“ obviněného. O&nbsp;dva dny&nbsp;později kvalifikoval trestný čin obviněného „jako pokus o&nbsp;podvod“. Obviněný byl&nbsp;následně uznán vinným. V souvislosti s&nbsp;výroky generálního prokurátora Soud rozhodl, že zatímco tyto výroky byly znepokojující, mohly být interpretovány jako pouhé tvrzení, že bylo dostatek důkazů pro&nbsp;to, aby&nbsp;soud shledal vinu, a&nbsp;tudíž oprávnil žádost k Seimas o&nbsp;povolení zahájit trestní řízení. Soud zaujal odlišné stanovisko, pokud se&nbsp;týká předsedy parlamentu, který v novinách hovořil o&nbsp;obviněném jako o&nbsp;„příjemci úplatku.“

## Právo na&nbsp;soukromý život podle článku 8

1. Každý má právo na&nbsp;respektování svého soukromého a&nbsp;rodinného života, obydlí a&nbsp;korespondence.

2. Státní orgán nemůže do&nbsp;výkonu tohoto práva zasahovat kromě případů, kdy&nbsp;je to&nbsp;v souladu se&nbsp;zákonem a&nbsp;nezbytné v&nbsp;demokratické společnosti v&nbsp;zájmu národní bezpečnosti, veřejné bezpečnosti, hospodářského blahobytu země, ochrany pořádku a&nbsp;předcházení zločinnosti, ochrany zdraví nebo morálky nebo ochrany práv a&nbsp;svobod jiných.

Obviněný si&nbsp;může rovněž stěžovat na&nbsp;porušení jeho práva na&nbsp;soukromý život v důsledku výroků veřejných činitelů v souvislosti s probíhajícím trestním řízením, nebo v mediálních výstupech.

Uvedu zde&nbsp;jeden příklad. V&nbsp;kauze _Craxi v. Italy_[^4] si&nbsp;obviněný stěžoval na rozhodnutí státního zástupce uložit dokumenty do&nbsp;registru soudu, což porušilo jeho právo na&nbsp;respektování korespondence. Tisk tento materiál vypátral (odposlechl telefonický hovor) a&nbsp;uveřejnil jej. V tomto případě Soud rozhodl, že vnitrostátní orgány nejenže neměly negativní povinnost nevědomě zveřejnit informace chráněné článkem 8, ale&nbsp;že rovněž měly podniknout kroky k zajištění efektivní ochrany práva obviněného na&nbsp;respektování jeho korespondence.

## Právo přijímat a&nbsp;rozšiřovat informace

Podle článku 10:

_“1.  Každý má právo na&nbsp;svobodu projevu. Toto právo zahrnuje svobodu zastávat názory a&nbsp;přijímat a&nbsp;rozšiřovat informace nebo myšlenky bez&nbsp;zasahování státních orgánů a&nbsp;bez ohledu na&nbsp;hranice. Tento článek nebrání státům, aby&nbsp;vyžadovaly udělování povolení rozhlasovým, televizním nebo filmovým společnostem.“_

Svoboda projevu zaručena článkem 10 Úmluvy zahrnuje svobodu přijímat a&nbsp;rozšiřovat informace. Soud upozorňuje, že svoboda projevu je&nbsp;jedním z nejdůležitějších základů demokratické společnosti a&nbsp;že je&nbsp;obzvláště důležité zabezpečit ochranu tisku.[^5]

Nejenže mají média úlohu rozšiřovat takové informace a&nbsp;myšlenky: veřejnost má rovněž právo je&nbsp;obdržet. Je&nbsp;vskutku oprávněným zájmem veřejnosti být informována o&nbsp;probíhajícím trestním řízení a&nbsp;o fungování justice. Toto je&nbsp;ve veřejném zájmu.

V demokratické společnosti hrají média zásadní roli. Nesmí samozřejmě překročit určité hranice, především pokud se&nbsp;týká respektování pověsti a&nbsp;práv osob a&nbsp;nutnosti zabránit zveřejnění informací získaných důvěrně. Nicméně je&nbsp;povinností médií rozšiřovat informace a&nbsp;myšlenky týkající se&nbsp;věcí veřejného zájmu.

Zpravodajství a&nbsp;komentování o&nbsp;soudním řízení přispívá k jeho propagaci a&nbsp;je tak&nbsp;plně v souladu s požadavkem podle článku 6&nbsp;§ 1&nbsp;Úmluvy, že soudní řízení je&nbsp;veřejné.

Rád bych ukázal vzájemný vztah těchto tří práv na&nbsp;jednom případu, který se&nbsp;týkal propuštění hlavního prokurátora na&nbsp;základě jeho vyjádření o&nbsp;soudkyni v tiskové zprávě a&nbsp;v rozhovoru, který poskytl médiím. V&nbsp;případu _Brisc v&nbsp;Romania_ [^6], zjistily disciplinární úřady, že pan&nbsp;Brisc odhalil informace o&nbsp;probíhajícím vyšetřování a&nbsp;že se&nbsp;vyjadřoval neuctivě o&nbsp;soudkyni, kdy&nbsp;na základě jeho vyjádření ji&nbsp;média ztotožnila s finančním podvodem.

Pan&nbsp;Brisc podal stížnost k Soudu, kde&nbsp;tvrdil, že jeho odvolání z funkce hlavního prokurátora proto, že poskytl informace médiím, je&nbsp;porušením jeho práva na&nbsp;svobodu projevu. Úkolem Soudu bylo posoudit vyváženost mezi právem pana Brisca podle článku 10, právem soudkyně podle článku 8, která podala proti němu stížnost, a&nbsp;speciální ochranou mlčenlivosti v průběhu soudního vyšetřování podle článku 6&nbsp;§ 1.

Soud vzal v úvahu skutečnost, že obviněný poskytl vyjádření médiím v kontextu plnění svých povinností jako státní zástupce, kdy&nbsp;bylo jeho profesionální povinností poskytnout informaci médiím o&nbsp;vyšetřování, které bylo středem jejich pozornosti.

Soud konstatoval, že obviněný postupoval s opatrností, neuvedl jména nikoho ze&nbsp;zúčastněných v případu. Informace poskytnutá panem Briscem byla „_minimální a&nbsp;všeobecná, avšak nutná k&nbsp;tomu, aby&nbsp;veřejnost porozuměla skutkové podstatě případu_.“ Tedy nic&nbsp;nenasvědčovalo tomu, že porušil mlčenlivost týkající se&nbsp;vyšetřování.

Pokud se&nbsp;týká práv soudkyně podle článku 8, Soud rovněž nebyl přesvědčen, že tisková zpráva a&nbsp;interview mohou být považovány za&nbsp;útok překračující nutný práh vážnosti, který by&nbsp;způsobil předsudky vůči její profesionální pověsti.

Jaké závěry o&nbsp;zárukách spravedlivého procesu a&nbsp;médiích bychom tedy mohli učinit? Já bych rád učinil tři.

Za&nbsp;prvé, práce soudů je&nbsp;předmětem neustálé veřejné debaty, která je&nbsp;živena skutečností, že žijeme ve&nbsp;světě komunikace prostřednictvím sociálních médií a&nbsp;sofistikovanějším mediálním zpravodajstvím. Veřejnost má také oprávněný zájem být informována o&nbsp;probíhajícím trestním řízení a&nbsp;fungování justice.

Za&nbsp;druhé, veřejní činitelé mohou hovořit o&nbsp;probíhajícím trestním řízení, ale&nbsp;jejich výběr slov je&nbsp;důležitý, musí tak&nbsp;činit se&nbsp;zdrženlivostí a&nbsp;rozvážností.

Za&nbsp;třetí, musíme brát v úvahu právo na&nbsp;soukromí a&nbsp;soukromý život obviněného.

Tato tři práva, která jsem dnes připomenul, mohou být ve&nbsp;vzájemném rozporu. Vnitrostátní soudy je&nbsp;musí vyvažovat s ohledem na&nbsp;skutečnosti každého jednotlivého případu.

Popularizace precedenčního práva Soudu o&nbsp;tomto a&nbsp;jiných problémech je&nbsp;výsostně důležitá pro&nbsp;fungování systému Úmluvy. Proto je&nbsp;důležité zintenzivnit spolupráci mezi členskými státy Rady Evropy, jako jsou země Višegrádské skupiny. Podporuji všechny snahy posílit tuto spolupráci, například vytvořením Višegrádského centra pro&nbsp;srovnávací právo.

Dámy a&nbsp;pánové, rád bych ještě jednou poděkoval za&nbsp;příležitost k vám dnes promluvit. Děkuji.

<!-- Footnotes themselves at&nbsp;the bottom. -->

## Notes

[^1]: https://search.coe.int/cm/Pages/result_details.aspx?ObjectId=09000016805df617
[^2]: č. 308 10. února 1995, § 41, Série A
[^3]: č. 48297/99, § 49, ECHR 2002-II (výňatky)
[^4]: _(č. 2)_ (č. 25337/94, § 73, 17.července 2003)
[^5]: _Jersild v. Denmark_, 23. září 1994, § 31, Série A č. 298
[^6]: č. 26238/10, 11. prosince 2018

---
layout: document
lang: cz
title:
weight: 10
thumb: /v1602140545/nsz/embed-zeman.jpg
author:
  name: Pavel Zeman
  position: nejvyšší státní zástupce
---

Vážený pane předsedo Evropského soudu pro lidská práva,<br/>
vážení páni předsedové obou komor Parlamentu České republiky,<br/>
vážení páni předsedové Ústavního, Nejvyššího i&nbsp;Nejvyššího správního soudu (vrcholných soudních institucí),<br/>
vážená paní ministryně (financí),<br/>
vaše eminence pane kardinále,<br/>
vážené kolegyně a&nbsp;kolegové,

dovolte, abych přivítal Vás i&nbsp;řadu dalších vzácných hostů – představitelů justice, veřejné správy, akademické obce i&nbsp;médií na&nbsp;dnešní konferenci, pořádané společně Evropským soudem pro lidská práva a&nbsp;Nejvyšším státním zastupitelstvím, na&nbsp;téma Spravedlivý proces a&nbsp;mediální realita.

![Pavel Zeman](/blog/assets/img/zeman.jpg)

Česká a&nbsp;slovenská federativní republika přistoupila k&nbsp;Úmluvě o&nbsp;ochraně lidských práv a&nbsp;základních svobod dne 21. února 1991, přičemž od&nbsp;18. března 1992 je&nbsp;Úmluvou vázána. Ale rád bych se&nbsp;vrátil na&nbsp;časové ose ještě o&nbsp;několik let dřív. Jakkoliv to&nbsp;nebylo dopředu avizováno, tak tato konference je&nbsp;pořádána rovněž na&nbsp;počest 30. výročí listopadových událostí roku 1989. Postupujeme-li totiž chronologicky a&nbsp;kauzálně, pak nelze nevidět, že bez listopadu 1989 bychom neměli ani svobodu slova, ani nezávislou veřejnou žalobu, zcela zřejmě bychom nebyli ani signatáři Úmluvy o&nbsp;ochraně lidských práv a&nbsp;svobod a&nbsp;na Evropský soud pro ochranu lidských práv bychom se&nbsp;dívali jako na&nbsp;něco exotického a&nbsp;nám velmi vzdáleného.

Dovolte mi&nbsp;tedy přenést se&nbsp;pomyslně do&nbsp;období před 30&nbsp;lety:

<p>
28. listopadu bychom tedy měli den po&nbsp;generální stávce, která zásadním způsobem ovlivnila polistopadový vývoj.
</p> 
Vladimír Hanzel, tajemník pana prezidenta Havla, v&nbsp;„Deníku revoluce“, o&nbsp;dnešním dnu před 30&nbsp;lety napsal následující:

„Situace se&nbsp;po úspěšné generální stávce rapidně proměnila. Komunistická strana se&nbsp;ocitla v&nbsp;těžké defenzivě a&nbsp;Ladislav Adamec se&nbsp;od své rodné strany odpoutával. Klidně vyslechl Havlovy požadavky, za&nbsp;které by&nbsp;Václav o&nbsp;měsíc dřív vyfasoval několik let kriminálu:
Zrušení vedoucí úlohy KSČ a&nbsp;marxismu-leninismu jako státní ideologie v&nbsp;ústavě; odstoupení předsedy Federálního shromáždění Aloise Indry a&nbsp;dalších vysokých státních činitelů včetně prezidenta Gustáva Husáka z&nbsp;funkcí; odebrání mandátů zkompromitovaným poslancům FS&nbsp;a doplňovací volby na&nbsp;uvolněná místa; demise vlády; propuštění politických vězňů, kteří ovšem
oficiálně vůbec neexistovali. Navíc Adamec slíbil, že to, co&nbsp;sám jako předseda vlády nemůže splnit, bude tlumočit dál. Jednoduše řečeno – co&nbsp;dostal za&nbsp;úkol, to&nbsp;uskutečnil. Kromě demise, kterou hodlal nahradit důkladnou rekonstrukcí své vlády.“

A&nbsp;konečně, 29. listopadu, tedy (vlastně) zítra jsme byli svědky zcela zásadní a&nbsp;zlomové události.

V&nbsp;úvodu jsem hovořil o&nbsp;svobodě slova. Když se&nbsp;podíváme na&nbsp;dobové televizní zpravodajství z&nbsp;této doby, všimneme si, jak se&nbsp;mění informování veřejnosti ze&nbsp;strany České televize, a&nbsp;všimneme si, jak se&nbsp;změnilo do&nbsp;dnešních dnů. Je&nbsp;beze sporu dobře, že jak média, tak veřejná žaloba se&nbsp;staly sebevědomými hráči v&nbsp;rámci našeho demokratického vývoje. Pokud však chceme demokracii, kterou jsme před 30&nbsp;lety znovu získali, udržet a&nbsp;kultivovat, a&nbsp;pokud chceme udržet a&nbsp;rozvíjet právní stát, musíme si&nbsp;být vědomi toho, že každá hra má svoje pravidla. Je&nbsp;naprosto nezbytné, aby všichni zúčastnění hráči tato pravidla dodržovali, a&nbsp;pokud dojde k&nbsp;jejich porušení, abychom si&nbsp;to uvědomili, možná sankcionovali, ale vždy se&nbsp;podobným prohřeškům do&nbsp;budoucna již vyvarovali. Právě o&nbsp;této hranici mezi právem veřejnosti na&nbsp;informace a&nbsp;informování, a&nbsp;mezi právem na&nbsp;spravedlivý proces, ale také právem na&nbsp;ochranu soukromí a&nbsp;řádným plněním účelu trestního řízení, bude tato konference. Při přípravě této konference jsem si&nbsp;nedělal ambici na&nbsp;to, že jednou pro vždy vyřešíme daný konflikt a&nbsp;že se&nbsp;nám podaří stanovit jasná a&nbsp;trvale platná pravidla pro informování ze&nbsp;strany médií a&nbsp;činností veřejné žaloby, ale chtěl jsem pozvat takové přednášející, kteří budou schopni kvalifikovaně přispět do&nbsp;této odborné debaty, donutí nás k&nbsp;přemýšlení a&nbsp;my budeme mít možnost se&nbsp;takzvaně „ochytřit“.

Dovolte tedy, abych závěrem poděkoval všem přednášejícím, zejména těm, kteří vážili dalekou cestu ze&nbsp;Štrasburku, všem, kteří nás přišli v&nbsp;úvodu konference krátce pozdravit, zejména potom vám, účastníkům konference, a&nbsp;věřím, že se&nbsp;všichni dozvíme mnoho nového a&nbsp;získáme nové podněty. Můj velký dík patří panu opatu Janáčkovi, potom dále řediteli knihovny páteru Šidlovskému a&nbsp;celému řádu premonstrátů, za&nbsp;to, že nám umožnili konferenci konat v&nbsp;tomto ducha povznášejícím prostředí.
